70

excidit? At, obsecro, cuiusnam? Num Iovis templi? At illius
latus septentrionale a Pausania ἀριστερὰν πλευρὰν vocari supra
p. 64 vidimus. An Pelopii'? At cum illud ad meridiem iere
spectet, ipsius quoque latus laevum Pausanias praeterit. Itaque
de sua ipsius manu periegeta loqui videtur, atque revera hanc
interpretationem a plerisque viris doctis comprobari invenio, ita
quidem ut alteram viam ad dextram prioris sitam esse putent.
At quis unquam sanae mentis homo ita locutus est, dextmm
appellans, quod paullo antea sinistrum crat, nisi forte se corpus
vertisse addidit? Quae cum ita sint, verba τῇ δεξιᾷ aut qualia
traduntur aut ubi traduntur nullo modo ferri possunt. Quare
quamvis medendi ratio incerta sit, tamen proponere ausim haec
verba librarii culpa falso loco inserta post τοσάδε σοι trans-
ponenda esse, ita ut legatur: εἰ δὲ ἀπὸ τοῦ Λεωνιδαίου
πρὸς τὸν βωμὸν τὸν μέγαν ἀφικέσθαι θελήσειας, τοσάδε
ἐστι’ σοι τῇ δεξιᾷ τῶν ἀνηκόντων ἐς μνήμην. Conferas velim
V 24,1 ἀιτδ δὲ τοῦ βουλευτηρίου πρὸς τὸν ναὸν ἐρχομένῳ
τὸν μέγαν ἔστιν ἄγαλμα ἐν ἀριστερᾷ Διός. Itaque ἐν δεξιᾷ
nihil aliud signifieat quam apud templum Iovis, cuius ante latus
occidentale, maxime vero septentrionale eas statuas, quas numeris
lto-183 notavimus, collocatas fuisse suspicor.

At quid faciamus quinque iis statuis (ist—186), quas
Pausanias monumentis vilioribus intermixtas esse dicit VI 17, 7?
Potest sane cogitari eas a periegeta corollarii instar adiunctas
esse, ita ut de situ earum nihil omnino diiudicari possit. Sed
Gorgiae (lala) basis contra anteriorem lovis templi angulum
ad septentrionem versus inventa est, in eadem aona in qua
praecedentes imagines (tto-183) stetisse modo intelleximus.
Itaque Pausaniae descriptionem eodem tenore continuari neque
viam periegetae hocloco interrumpi apparet. Denique Oenomai
columnam, prope quam Rhexibii ct Praxidamantis statuas sitas
esse Pausanias dicit VI 18, 7, non longe a Iovis ara abfuisse
idem testis est: V 20‚6 ἣν δὲ καλοῦσιν Οἰνομάου κίονα,
καὶ οἶ Ἠλεῖος salomas ἔστι μὲν πρὸς τὸ ἱερὸν τοῦ Διὸς

1) Hanc librorum lectionem a pluribus editoribus temptatam ser·
vendam esse censeo. Dicit enim Pausanias: quam vulgo Oenomai co-
lumnam appellant, eam Elei quoque hoc nomine vocant.

 

