2

ob alia merita maxime publica statuis honorati essent. Nam
et ad Olympionicarum prope stantium aetatem cognoscendam hae
quoque statuae alicuius momenti esse possunt, et valde memo-
rabile est, in quadam vrtlteosp'arte non ut ceteroquin eiusmodi
imagines victorum statuis, sed has illis admixtas esse(v.147-162).
Sed horum virorum nomina formis minoribus reddenda curavi et
numero litteram aliquam adpinxi. Idem ieci in eis Olympioniois,
quornm ut victoriae aPausania passim commemorantur, ita sta-
tuae tuerunt nullae, nisi quod eorum nomina litteris praeterea
obliquis distingui volui. Olympiades, quibus victoriae sunt
partae, ubi traduntur, crassis litteris distingui iussi, ubi ratio-
cinatione et coniectura assequendae erant, terminos utroque quam
latissimos constitui et interrogationis signum, quotiescumque
dubitationis aliquid relinqui videbatur, addidi. Oua in re
oum etiam artificum, qui victorum statuas fecerunt, aetates
summi momenti sint, eos quoque enumeravi adscriptis Olym-
piadibus, quibus eos opus aliquod fabricasse ab idoneis auctoribus
traditur. In tota hac dissertationis parte mihi Rutgersii, Foer-
steri, Roberti de Olympionicarum aetate libellos summo emolu-
mento fuisse grato animo confiteor. Huic igitur victorum catalogo
capite altero commentarium quendam subiunxi, quo et senten-
tiam meam de aliquot victorum aetate relatam latius exponerem
argumentisque confirmarem et alia quaedam de inscriptionibus
sculpturisqueÂ¹ Olympicis proferrem, quae occasione oblata inda-
gasse mihi videor. Insequentibus capitibus de statuarum per
Altim dispositione disputaturus suin.

 

